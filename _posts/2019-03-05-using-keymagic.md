---
title: KeyMagic အသုံးပြုနည်း
date: 2019-03-05T15:52:28+00:00
layout: post
categories: Keyboard
---
KeyMagic ကို Desktop icon မှတဆင့် ဖွင့်နိုင်သလို Start Menu မှတဆင့်လည်းဖွင့်နိုင်ပါတယ်။ KeyMagic ကိုဖွင့်လိုက်ပါက လက်ကွက် ၅ မျိုးပါဝင်တာကို တွေ့မြင်ရမှာဖြစ်ပြီး

  ![Keymagic Layout1](/images/kmagic-layout1.png)

  ![Keymagic Task bar](/images/taskbarKeyMagic.png)  ![Keymagic win7](/images/keymagic-install1.png)

အောက်ခြေရှိ Task bar ပေါ်သို့ KeyMagic Icon ဝင်ရောက်လာတာကို တွေ့မြင်ရမှာဖြစ်ပါတယ်။ အကယ်၍ အပေါ် ဘက်ပြထားသော မျှားအတွင်းဝင်ရောက်နေပါ တွေ့မြင်ရမည်မဟုတ်ဘဲ အဆိုပါမျှားကို နှိပ်၍ Task bar ပေါ်သို့ ဖိနှိပ်ကာ ဆွဲချပေးနိုင်ပါတယ်။

### လက်ကွက် ပြောင်းပုံ

စာရိုက်လက်ကွက်ကို အပြောင်းအလဲ ပြုလုပ်လိုပါက Ctrl+Space တွဲနှိပ်၍ လက်ကွက်တစ်ခုမှတစ်ခုသို့ ပြောင်းလဲသုံးစွဲနိုင်ပါတယ်။ ပုံ(၂) တွင်ပြထားသည့်အတိုင်း ဖြစ်နေပါက အင်္ဂလိပ်လက်ကွက် အဖြစ် ပြန်လည် သုံးစွဲနိုင်ပါတယ်။

### ပါဝင်သောလက်ကွက်များ

ပုံ(၁) တွင် ပြထားသည့်အတိုင်း KeyMagic တွင် လက်ကွက် ၅ မျိုးထည့်သွင်းပေးထားပါတယ်။

1. **ဇတ်ကုဒ် လက်ကွက်**
  - ဇော်ဂျီလက်ကွက်ဖြင့်သာ စာရိုက်တတ်သော user များအတွက် ယူနီကုဒ်ဖောင့်ကို ဇော်ဂျီစာရိုက်နေရသကဲ့သို့ ရိုက်နှိပ်နိုင်ရန် ပြုလုပ်ထားပါတယ်။
2. **ဇော်ဂျီ လက်ကွက်**
  - ဇော်ဂျီစာသီးသန့်ကို KeyMagic ဖြင့်ရိုက်နှိပ်နိုင်ရန် ထည့်သွင်းပေးထားပါတယ်။
3. **My-Win လက်ကွက်။**
  - ဝင်းလက်ကွက် user များ ယူနီကုဒ်ကို သုံးစွဲနိုင်ရန်ဖြစ်ပါတယ်။ ဝင်းလက်ကွက် အတိုင်းရိုက်နှိပ်နိုင်ပါတယ်။
4. **မြန်စံ(Smart) လက်ကွက်။**
  - ဝင်းလက်ကွက်၊ Myanmar3 လက်ကွက်များနဲ့ ဆင်တူသော လက်ကွက်ဖြစ်ပါတယ်။
5. **Pyidaungsu MM လက်ကွက်။**
  - Myanmar3 လက်ကွက်အတိုင်း ဖြစ်ပြီး မှားယွင်းသုံးစွဲမိသော အက္ခရာ များကို အမှန်ပြန်ပြင်ပေးနိုင်ပါတယ်။

### ထည့်ခြင်း/ဖြုတ်ခြင်း

ပုံ(၁) တွင် ပြထားသည့်အတိုင်း KeyMagic လက်ကွက် ၅ မျိုးတွင် အသုံးမလိုအပ်သော လက်ကွက်များကို ဖြုတ်ချထားနိုင်ပါတယ်။ ထိုသို့ပြုလုပ်ရန် မလိုသော လက်ကွက်ကို ရွေး၍ “Remove” နှိပ်ကာ ဖယ်ထုတ်နိုင်ပါတယ်။ ပြန်လည် ထည့်သွင်းလိုပါက www.keymagic.net သို့ဝင်ရောက်ပြီး လိုအပ်သော လက်ကွက်ကို Download ချကာ “Add” နှိပ်ကာ ထည့်သွင်းပေးနိုင်ပါတယ်။

### Run at Startup

Windows ဖွင့်တာနှင့် တခါတည်း KeyMagic လက်ကွက်ကိုပါ ဖွင့်ထားနိုင်စေရန် ပြုလုပ်လိုပါ။

![Keymagic startup](/images/startupKeyMagic.png)

ပုံတွင်ပြထားသည့် အတိုင်း Run at startup ကိုအမှန်ချက်ပေးထားနိုင်ပါတယ်။ မလိုအပ်ပါကလည်း ဖြုတ်ထားနိုင်ပါတယ်။

### Myanmar3 Font အမှန်ဖော်ပြနိုင်ရန်

Microsoft Office 2016 ကိုသုံးစွဲရာတွင် Myanmar3 font အစား Pyidaungsu Font ကိုပြောင်းလဲသုံးစွဲရန် အကြံပြုအပ်ပါသည်။ သို့ရာတွင် Myanmar3 font ကိုမဖြစ်မနေ သုံးစွဲရမည်ဆိုပါက Ctrl+D နှိပ်ကာ Font Dialog ဖွင့်ပြီး အောက်ဖော်ပြပါအတိုင်း ပြုလုပ် သုံးစွဲမှသာ အဆင်ပြေနိုင်မှာဖြစ်ပါတယ်

![MM3 issue](/images/mm3issue.png)